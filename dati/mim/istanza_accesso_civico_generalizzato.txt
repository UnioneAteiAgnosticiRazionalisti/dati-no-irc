   Al Ministero dell’istruzione e del merito
   Alla Direzione generale per i sistemi informativi e la statistica
   dgsis@postacert.istruzione.it
   dgcasis.ufficio6@istruzione.it

   Oggetto: Istanza di accesso civico generalizzato (ai sensi dell’art. 5,
   comma 2, del d. lgs. 14/03/2013, n. 33)

   Il sottoscritto [..dati personali..]

                                CHIEDE

   di accedere ai seguenti dati, documenti e informazioni detenuti da
   codesta Amministrazione:
   
     * Aggiornamento con i dati più recenti, in particolare per gli anni
       scolastici 2021/22 e 2022/23 oltre a eventuali integrazioni e
       modifiche relative ai dati degli anni precedenti, dei dati forniti
       con il file “Alunni che frequentano Rel
       Catt_2018-19_2019-20_2020-21.xlsx” trasmesso in data 25/03/2022 in
       allegato alla PEC inviata da posta-certificata@pec.actalis.it,
       destinata all’indirizzo PEC del sottoscritto [omissis] e avente per
       oggetto “POSTA CERTIFICATA: Protocollo nr: 1032 - del 25/03/2022 -
       AOODGCASIS - D.G. per i contratti, gli acquisti e per i sistemi
       informativi e la statistica POSTA CERTIFICATA: R: I: Richiesta di
       accesso civico generalizzato ai sensi dell’art.5 comma 2 Dlgs
       14/03/2013 n. 33”. I dati di cui si chiede la versione aggiornata
       sono quindi relativi al numero di studenti che si avvalgono
       dell’insegnamento della religione cattolica, aggregati per anno
       scolastico e istituto scolastico, che come indicato nella PEC
       citata sono “riportati così come comunicati dalle scuole”. Rispetto
       al file fornito in data 25/03/2022 si chiede se possibile la
       presenza di un’ulteriore colonna contenente il numero totale di
       iscritti per il singolo istituto nell’anno scolastico di
       riferimento.
       
     * Per tutti gli anni scolastici disponibili, con aggregazione per
       istituto scolastico, il numero di risposte “Sì” e il numero di
       risposte “No” alla domanda “Scelta relativa all’insegnamento della
       religione cattolica - lo studente intende avvalersi
       dell’insegnamento della religione cattolica” indicate nelle domande
       di iscrizione presentate tramite portale “Iscrizioni on line”.
       
     * Per gli anni scolastici 2021/22, 2022/23 e 2023/24, con
       aggregazione per istituto scolastico, i numeri di scelte A, B, C e
       D espresse nel “Modulo C” (modulo integrativo per le scelte degli
       alunni che non si avvalgono dell’insegnamento della religione
       cattolica) presentato tramite portale “Iscrizioni on line” e
       corrispondenti alle scelte:
         A. Attività didattiche e formative;
         B. Attività di studio e/o di ricerca individuali con assistenza
            di personale docente;
         C. Libera attività di studio e/o di ricerca individuali senza
            assistenza di personale docente (solo per gli studenti degli
            istituti di istruzione secondaria di secondo grado);
         D. Non frequenza della scuola nelle ore di insegnamento della
            religione cattolica.
            
     * Per gli anni scolastici 2021/22, 2022/23 e 2023/24, con
       aggregazione per istituto scolastico, il contenuto delle eventuali
       integrazioni effettuate dai singoli istituti al “Modulo C” (modulo
       integrativo per le scelte degli alunni che non si avvalgono
       dell’insegnamento della religione cattolica) del portale
       “Iscrizioni on line” e, nel caso tali modifiche abbiano consentito
       la scelta di preferenze, il numero di preferenze espresse per
       ciascuna scelta aggiuntiva resa disponibile dall’istituto
       scolastico.
       
     * Per tutti gli anni per cui il dato è disponibile, la spesa
       sostenuta dallo Stato per gli emolumenti corrisposti agli
       insegnanti di religione cattolica, ivi inclusi oneri e contributi a
       carico del datore di lavoro, con massimo dettaglio di aggregazione
       possibile (istituto scolastico oppure ordine di scuola per ambito
       territoriale oppure ordine di scuola a livello nazionale).

   [..allega doc identità .. luogo, data, firma..]
